# pagkaki-project
Διαγωνισμός Ανοιχτής Σχεδίασης Εξοπλισμού Δημοσίων Χώρων

Κατηγορία: Γενικός Υπαίθριος Αστικός Εξοπλισμός

O σχεδιασμός μου αφορά ένα παγκάκι, σκοπός του οποίου είναι η βελτίωση της εικόνας της πόλης μέσω μίας στάσης ξεκούρασης. Αυτός ο σκοπός επιτυγχάνεται με τη δημιουργία μιας απλής οργανικής μορφής, η οποία εντάσσεται με ευελιξία σε κάθε τύπο δομημένου περιβάλλοντος, έχοντας καινοτόμα και ταυτόχρονα κατανοητή μορφή.

To παγκάκι μπορεί να κατασκευαστεί με δύο τρόπους: α( από ένα φύλλο λαμαρίνας και μεταλλικούς σκελετούς και β) εξολοκλήρου από αλουμίνιο.Η κατασκευή γίνεται με απλά και οικονομικά υλικά που επιλέγονται με βάση την αντοχή τους σε συνθήκες χρήσης, χρόνου και περιβάλλοντος. α) Στον πρώτο τρόπο, ένα ενιαίο φύλλο γαλβανισμένης λαμαρίνας, πάχους 2mm, καμπυλώνεται σε τόρνο. Στις δύο πλαϊνές όψεις του φέρει από μια μεταλλική ενίσχυση (εγκάρσιες δοκούς) στην καθεμία αυξομειούμενου πάχους, στρατζαριστές, οι οποίες ενώνονται καθέτως με δύο οριζόντιες σ'αυτές μεταλλικές γαλβανισμένες ενισχύσεις (δοκοί),τετράγωνης διατομής και πάχους 4cm*4cm. Οι δοκοί (σύνολο τέσσερις)ενώνονται μεταξύ τους με τη μέθοδο της ηλεκτροσυγκόλλησης, ενώ η ένωσή τους με το φύλλο λαμαρίνας επιτυγχάνεται με τέσσερις μεταλλικές βίδες και τα αντίστοιχα παξιμάδια τους, οι οποίες βιδώνονται στο άνω μέρος της λαμαρίνας και στις δύο δοκούς τετράγωνης διατομής.
Το παγκάκι πακτώνεται στο έδαφος μέσω τεσσάρων μεταλλικών στηρίξεων τετράγωνης διατομής πάχους 4cm4cm. Οι στηρίξεις ενσωματώνονται στο κάτω μέρος των ακραίων δοκών στήριξης με τη μέθοδο της ηλεκτροσυγκόλλησης , ενώ στο δάπεδο βιδώνονται με τέσσερις γαλβανιζέ βίδες συναρμολόγησης η κάθεμία.

Και στους δύο τρόπους το παγκάκι βάφεται με ηλεκτροστατικές βαφες.

Ο συμβολισμός "Athens" που φέρει το παγκάκι στην πρόσοψή του γίνεται διάτρητα στο φύλλο λαμαρίνας με τη χρήση παντογράφου. Ο συμβολισμός μπορεί να αλλάζει ανάλογα με την περιοχή τοποθέτησης του παγκακιού, όπως π.χ. στο Ηράκλειο ο συμβολισμός Θα είναι "Heraklion", ενώ στη Θεσσαλονίκη θα είναι "Thessaloniki". 

