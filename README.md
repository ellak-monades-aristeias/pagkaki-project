# pagkaki-project
Διαγωνισμός Ανοιχτής Σχεδίασης Εξοπλισμού Δημοσίων Χώρων

Κατηγορία: Γενικός Υπαίθριος Αστικός Εξοπλισμός

O σχεδιασμός μου αφοράει ένα παγκάκι, σκοπός του οποίου είναι η βελτίωση της εικόνας της πόλης μέσω μίας στάσης ξεκούρασης. Αυτός ο σκοπός επιτυγχάνεται με τη δημιουργία μιας απλής οργανικής μορφής, η οποία εντάσσεται με ευελιξία σε κάθε τύπο δομημένου περιβάλλοντος, έχοντας καινοτόμα και ταυτόχρονα κατανοητή μορφή.

Η κατασκευή γίνεται με απλά και οικονομικά υλικά που επιλέγονται με βάση την αντοχή τους σε συνθήκες χρήσης, χρόνου και περιβάλλοντος. Αποτελείται από ένα ενιαίο φύλλο γαλβανισμένης λαμαρίνας, πάχους 5mm, καμπυλωμένο σε τόρνο. Στις δύο πλαϊνές όψεις του φέρει από μια μεταλλική ενίσχυση (εγκάρσιες δοκούς) στην καθεμία αυξομειούμενου πάχους, στρατζαριστές, οι οποίες ενώνονται καθέτως με δύο οριζόντιες σ'αυτές μεταλλικές γαλβανισμένες ενισχύσεις (δοκοί),τετράγωνης διατομής και πάχους 4cm*4cm. Οι δοκοί (σύνολο τέσσερις)ενώνονται μεταξύ τους με τη μέθοδο της ηλεκτροσυγκόλησης, ενώ η ένωσή τους με το φύλλο λαμαρίνας επιτυγχάνεται με τέσσερις μεταλλικές βίδες και τα αντίστοιχα παξιμάδια τους, οι οποίες βιδώνονται στο άνω μέρος της λαμαρίνας και στις δύο δοκούς τετράγωνης διατομής.

Ο συμβολισμός "Athens" που φέρει το παγκάκι στην πρόσοψή του γίνεται διάτρητα στο φύλλο λαμαρίνας με τη χρήση παντογράφου.
