# Ταυτότητα Έργου

### Εικόνα Έργου
![](https://github.com/ellak-monades-aristeias/pagkaki-project/blob/master/%CE%A0%CE%91%CE%93%CE%9A%CE%91%CE%9A%CE%99_%CE%A6%CE%A9%CE%A4%CE%99%CE%A3%CE%A4%CE%99%CE%9A%CE%9F_1%282%29.jpg)

### Περιγραφή του έργου
Πρόκειται για ένα παγκάκι οργανικής μορφής το οποίο μπορεί να κατασκευαστεί με δύο τρόπους: α( από ένα φύλλο λαμαρίνας και μεταλλικούς σκελετούς και β) εξολοκλήρου από αλουμίνιο. Τα υλικά επιλέγονται με βάση την αντοχή τους σε συνθήκες χρήσης, χρόνου και περιβάλλοντος. α) Στον πρώτο τρόπο ένα ενιαίο φύλλο γαλβανισμένης λαμαρίνας, πάχους 2mm, καμπυλώνεται σε τόρνο. Στις δύο πλαϊνές όψεις του φέρει από μια μεταλλική ενίσχυση (εγκάρσιες δοκούς) στην καθεμία αυξομειούμενου πάχους, στρατζαριστές, οι οποίες ενώνονται καθέτως με δύο οριζόντιες σ'αυτές μεταλλικές γαλβανισμένες ενισχύσεις (δοκοί),τετράγωνης διατομής και πάχους 4cmx4cm. Οι δοκοί (σύνολο τέσσερις)ενώνονται μεταξύ τους με τη μέθοδο της ηλεκτροσυγκόλλησης, ενώ η ένωσή τους με το φύλλο λαμαρίνας επιτυγχάνεται με τέσσερις μεταλλικές βίδες και τα αντίστοιχα παξιμάδια τους, οι οποίες βιδώνονται στο άνω μέρος της λαμαρίνας και στις δύο δοκούς τετράγωνης διατομής. Το παγκάκι πακτώνεται στο έδαφος μέσω τεσσάρων μεταλλικών στηρίξεων τετράγωνης διατομής πάχους 4cmx4cm. Οι στηρίξεις ενσωματώνονται στο κάτω μέρος των ακραίων δοκών στήριξης με τη μέθοδο της ηλεκτροσυγκόλλησης , ενώ στο δάπεδο βιδώνονται με τέσσερις γαλβανιζέ βίδες συναρμολόγησης η κάθεμία.

Και στους δύο τρόπους το παγκάκι βάφεται με ηλεκτροστατικές βαφές.

Ο συμβολισμός "Athens" που φέρει το παγκάκι στην πρόσοψή του γίνεται διάτρητα με τη χρήση παντογράφου. Ο συμβολισμός αλλάζει ανάλογα με την περιοχή τοποθέτησης του, όπως π.χ. στο Ηράκλειο ο συμβολισμός Θα είναι "Heraklion", ενώ στη Θεσσαλονίκη θα είναι "Thes/niki".
 
### Δυνητικοί Χρήστες - Χρήση του έργου
Το παγκάκι μπορεί να κατασκευαστεί από τους δήμους των πόλεων για την εξυπηρέτηση των πολιτών και να τοποθετηθεί σε πλατείες, πεζόδρομους, πεζοδρόμια και γενικά σε εσωτερικούς και εξωτερικούς κοινόχρηστους χώρους, κατά προτίμηση κάτω από σκιερά μέρη έτσι ώστε να γίνεται καθ όλη τη διάρκεια της ημέρας δυνατή η χρήση του.

### Απαιτήσεις για την κατασκευή του έργου
Για την κατασκευή σε παγκάκι βαμμένο ηλεκτροστατικά, από στρατζαριστό γαλβανιζέ 40Χ40Χ2, από λαμαρίνα γαλβανιζέ πάχους 12mm καμπυλωμένη σε τόρνο η τιμή είναι: 
* 1 τεμάχιο : 750,00€ + Φ.Π.Α 
* 10 τεμάχια : 700,00€ +Φ.Π.Α
* 100 τεμάχια : 650,00€ +Φ.Π.Α
* Πάνω από 100 τεμάχια : 600,00€ + Φ.Π.Α

###  Url του αποθετηρίου του έργου στο Github
Μπορείτε να δείτε ολόκληρο το έργο [εδώ](https://github.com/ellak-monades-aristeias/pagkaki-project)
